# AlchemistApprenticeBuild
 Build for AlchemistApprentice

Twoje marzenie spełniło się, gdy lokalny alchemik przyjął Cię na swojego czeladnika. Wkrótce później został wezwany na misję, a Tobie została powierzona w opiekę jego pracownia. Z pomocą pozostawionych instrukcji oraz chowańców swego mistrza, musisz zmierzyć się ze zleceniami przychodzącymi do pracowni.
Zarządzaj zasobami. Kupuj składniki u pobliskiego zielarza lub uprawiaj i wytwarzaj je samemu. Pamiętaj, by na koniec tygodnia mieć czym opłacić wynajem pracowni.

Miasto tętni życiem, każdy ma swoje problemy, a niektóre z nich najprościej rozwiązać z pomocą odpowiedniej mikstury.
Łącz rośliny, substancje lub eliksiry o odpowiednich właściwościach, by spełnić wymagania zleceniodawcy. Możesz również używać magicznych kręgów, by nadać odpowiedni efekt placebo albo nawet sprzedawać zwykłą wodę, jeżeli uznasz, że Twój klient nie jest na tyle spostrzegawczy, by wytknąć Ci oszustwo.

Praca alchemika jednak nie ogranicza się do kotła, nawet jeżeli spora jej część się wokół niego kręci.
Współpracuj z innymi rzemieślnikami, projektuj przedmioty, inwestuj w poszukiwaczy przygód, pracownie naukowe i inne.
(Częściowo zaimplementowane - tworzenie stopów metali)

Jesteś częścią świata. Świat reaguje na Twoje poczynania i wymaga wzajemności.
Wydarzenia mogą być losowe, jednak gra nie pozostaje bez fabuły. Twój mistrz ma swoje sekrety, które wpłyną na Twoje dotychczas spokojne życie. Zdobywaj więc przyjaciół bądź twórz sobie wrogów. Nie wszystko może się okazać takie, na jakie wygląda.
(Fabuła nie zaimplementowana)